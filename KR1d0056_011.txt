# -*- mode: mandoku-view; -*-
#+TITLE: 月令解
#+DATE: 2015-08-24 22:10:03.705757
#+PROPERTY: ID KR1d0056
#+PROPERTY: BASEEDITION WYG    
#+PROPERTY: JUAN 卷十一
<pb:KR1d0056_WYG_011-1a>¶
欽定四庫全書¶
　月令解卷十一　　　　　　宋　張虙　撰¶
仲冬之月¶
　仲冬者斗建子之辰也漢志云孳萌於子則子孳也¶
　夏正爲十一月¶
日在斗¶
　十一月之中三統歴云日在斗初度元嘉歴云日在¶
　斗十四度日與斗建常相合子與丑合故十一月斗¶
<pb:KR1d0056_WYG_011-1b>¶
　建子則日在斗斗屬丑也南斗六星冬至之日日在¶
　斗此歴家所占以定四時也漢志以仲冬之初在斗¶
　十二度後世歲差之法以爲七十五年差一度若爾¶
　則日之在斗積乆而差殆將入箕矣或謂黄道歲差¶
　常不過推盪於星紀三十度之間故邵雍立差法惟¶
　於日月交㑹之際以陰陽虧盈求之遂不差大抵陰¶
　常虧陽常盈只於此處差了歴上當通理程頥以此¶
　法冠絶古今(案歲差者以恒星考日躔而覺其差冬/至日躔所起仍復其故處於黄道本無)¶
<pb:KR1d0056_WYG_011-2a>¶
　(差數而恒星則移而東故唐虞時冬至日在虛周末/在斗今在箕初矣此求之陰陽虧盈以斷天行非也)¶
昬東辟中旦軫中¶
　辟六星北方之㝛軫四星南方之㝛辟與軫相望也¶
其日壬癸其帝顓頊其神𤣥冥其蟲介其音羽律中黄¶
鍾其數六其味鹹其臭朽其祀行祭先腎¶
　黄鍾者月建子之律也仲冬氣至則黄鍾之律應周¶
　語云黄鍾所以宣養六氣九德漢志云黄者中之色¶
　君之服也鍾者種也陽氣施種於黄泉孳萌萬物爲¶
<pb:KR1d0056_WYG_011-2b>¶
　六氣元也¶
冰益壯地始坼鶡旦不鳴虎始交¶
　此紀十一月時候也冰益壯則水之冰者愈壯其寒¶
　氣增於地上矣地始坼則地之凍者以陽微升而坼¶
　其暖氣生於地下矣鶡旦求旦之鳥至是不鳴與虎¶
　之交皆以陽生也¶
天子居𤣥堂太廟乗𤣥路駕鐵驪載𤣥旂衣黒衣服𤣥¶
玉食黍與彘其器閎以奄¶
<pb:KR1d0056_WYG_011-3a>¶
　此當子上十一月位也¶
飭死事¶
　孟冬嘗賞死事矣至仲冬又飭之皆所以順天時也¶
　人爲國事而死先王之所不忍故從而賞之然國之¶
　爲國不免用人於死地所以飭之欲其有死志也此¶
　所以人忘其死也¶
命有司曰土事毋作愼毋發葢毋發室屋及起大衆以¶
固而閉地氣沮泄是謂發天地之房諸蟄則死民必疾¶
<pb:KR1d0056_WYG_011-3b>¶
疫又隨以䘮命之曰暢月¶
　觀此一節聖人奉若天時知閉塞而成冬故凡發撤¶
　掩葢等事一一禁之以固而閉言固而且閉惟恐沮¶
　泄地氣有以發天地之房也蟄則死矣民必疾疫疫¶
　而繼以喪民亦死矣然聖人之心謂在天有時不可¶
　以不順而一氣潛萌於無形又不可不審也夫當黄¶
　鍾動而萬物潛起則天地之房固自隱然萌動其氣¶
　未嘗不暢非閉塞所可遏於是命之以名其名謂何¶
<pb:KR1d0056_WYG_011-4a>¶
　曰暢月言其氣之舒暢也他月未嘗特立一名也此¶
　見天地之氣於閉塞之中而有調逹之理於謹固之¶
　中而有發生之意命之以名豈苟云乎哉¶
是月也命奄尹申宮令審門閭謹房室必重閉省婦事¶
毋得淫雖有貴戚近習毋有不禁乃命大酋秫稻必齊¶
麴糱必時湛熾必絜水泉必香陶器必良火齊必得兼¶
用六物大酋監之毋有差貸¶
　酒之用非一曰公酒曰禮酒曰秩酒以供祭祀以供¶
<pb:KR1d0056_WYG_011-4b>¶
　賓客以共王反后之飲周禮設官掌之今曰大酋其¶
　酒正歟其酒人歟六物之數即周禮所謂酒材也一¶
　物不具非式法也必有差貸之患然六物皆具而不¶
　得其時則所作未必善當冬而造則時之所宜酒宜¶
　寒故作於冬欲其温故作之於陽生之月夫一酒之¶
　用古人致嚴如此固欲其㫖也而大禹反惡之何耶¶
　惟天下之美物足以溺人禹之兢兢正恐爲其所溺¶
　也然則大酋之所作固當遵月令所命而致嚴大酋¶
<pb:KR1d0056_WYG_011-5a>¶
　之所共又當知大禹所惡而致懼也¶
天子命有司祈祀四海大川名源淵澤井泉¶
　此皆謂水神也水之功在天地間大矣聚而爲海逹¶
　而爲川發而爲源瀦而爲淵澤鑿而爲井泉順盛德¶
　之時而祭之所以荅其利也¶
是月也農有不收藏積聚者馬牛畜獸有放佚者取之¶
不詰山林藪澤有能取蔬食田獵禽獸者野虞教道之¶
其有相侵奪者罪之不赦¶
<pb:KR1d0056_WYG_011-5b>¶
　此章之意惟欲民知所愛務自收歛以爲冬備其有¶
　積聚之不收藏馬牛畜獸之放佚此游惰之民也不¶
　幸爲人所取上未嘗詰之惡有遊惰也其有能取蔬¶
　食田獵禽獸於山林藪澤者此勤力之民也野虞於¶
　此又教而道之喜其勤力也或有侵盜之者罪之不¶
　赦彼游惰之民爲人所取上未嘗加問此勤力之民¶
　爲人侵奪上爲之罪其人或置而不詰或罪之而不¶
　赦上之人所以示民好惡者如此¶
<pb:KR1d0056_WYG_011-6a>¶
是月也日短至陰陽爭諸生蕩君子齊戒處必掩身身¶
欲寧去聲色禁耆慾安形性事欲靜以待陰陽之所定¶
　此章與仲夏對文夏日長至冬日短至至之言極也¶
　夏言死生分冬惟言諸生蕩言生而不言死葢自生¶
　而死如草木昆蟲之類有生於春夏而死於秋冬者¶
　顯然可見故言死生分自死而生則起於萌蘖之微¶
　初無可見之跡故惟言諸生蕩蕩謂物動將萌芽也¶
　夏則戒以毋躁冬以身欲寧繼之皆欲其靜也至於¶
<pb:KR1d0056_WYG_011-6b>¶
　聲色不徒止之而直欲去之耆慾不徒節之而直欲¶
　禁之外則養其形而毋勞内則養其性而毋悖凡事¶
　一歸於靜又重於日長至之時也凡此以微陽方生¶
　陰未退聽爭而未定故待之也月令一篇聖人所以¶
　順陰陽之序相天地之宜上焉爲國家計下焉爲民¶
　生計至纖至悉無遺恨矣惟未見其所以脩身養心¶
　之要葢至於二至之時見極其齊戒之誠聲色不邇¶
　耆慾不萌一遵其至靜而無所爲然後知聖人脩身¶
<pb:KR1d0056_WYG_011-7a>¶
　養心之要誠不苟也¶
芸始生荔挺出蚯蚓結麋角解水泉動¶
　又記時候也以物紀候月令皆然惟仲冬則以微陽¶
　生於地下凡物之生於地下者尤驗注以芸爲香草¶
　以荔挺爲馬䪥方慤引王氏以荔挺亦爲香草葢楚¶
　辭有薜荔亦香草縁木而生也蚯矧在穴氣動則交¶
　也孟冬水始冰至仲冬而冰益壯陰氣凝涸也微陽¶
　既生則凝涸者動矣¶
<pb:KR1d0056_WYG_011-7b>¶
日短至則伐木取竹箭¶
　木大竹小大者言伐小者取之而己箭又竹之小者¶
是月也可以罷官之無事去器之無用者塗闕廷門閭¶
築囹圄此所以助天地之閉藏也(案今本脫所/字據宋本𥙷)¶
　罷無用之官去無用之器有塗者有築者無非收歛¶
　固護不使汗漫之意月令自入秋來凡所動作施爲¶
　無非示收歛之義至冬又從而閉藏矣今於仲月之¶
　末反覆之總括之無他以一陽既生物皆嚮榮氣不¶
<pb:KR1d0056_WYG_011-8a>¶
　可少泄正雷在地中復后以至日閉關商旅不行之¶
　時惟持養之深則其銳無挫保護之堅則其鋒不折¶
　助天地之閉藏乃所以助天地之發逹也¶
仲冬行夏令則其國乃旱氛霧冥冥雷乃發聲行秋令¶
則天時雨汁瓜瓠不成國有大兵行春令則蝗蟲爲敗¶
水泉咸竭民多疥癘¶
　行夏令則仲冬之時似夏患旱與仲秋同氛霧則旱¶
　氣使然雷聲遂先期而發行秋令則仲冬之時似秋¶
<pb:KR1d0056_WYG_011-8b>¶
　雨汁者水雪雜下以雪雜水如物之有汁謂之雨汁¶
　瓜瓠至秋而堅至冬而成今或不成則民無濟渉之¶
　具孟月行秋令則有小兵仲月行秋令則有大兵皆¶
　金氣勝也行春令則仲冬之時似春蝗蟲之災與孟¶
　夏同水泉之竭陰氣弱也疥癘虛陽作之也¶
